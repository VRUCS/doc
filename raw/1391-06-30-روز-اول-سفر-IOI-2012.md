---
blog:
    author: شااززز منگولیا
    date: [1391, 6, 30, 23, 33]
---
# روز اول سفر IOI ۲۰۱۲

<div class="cnt">
<p>سلام به شما! :)</p>
<p>قرار شد اولین پستم تو شاززز در مورد IOI 2012 باشه. تیم امسال که از من و سعید و محمد رضا و علیرضا تشکیل شده و همراهامون دکتر آبام، آقای صدیقین، آقای شریفی (که از فرانسه میان به ما ملحق می‌شن) و یه آقا از وزارت آموزش پرورش هستن. این طوری شد که ما ساعت ۷ صبح توی باشگاه جمع شدیم و بعد از خوردن کمی صبحانه از زیر قرآن رد شدیم و آقای شیری بوسمون کرد و سوار ون شدیم و رفتیم فرودگاه. توی فرودگاهم یکی دو سه ساعتی پشت گیت‌ها منتظر بودیم. عکسی هم که این زیر ضمیمه شده تو همون یک ساعت گرفته شده! بالاخره سوار هواپیما شدیم. همه‌چیز طبق انتظار پیش رفته بود و همه خوش‌حال بودیم. توی هواپیما توی مونیتور جلوی صندلی مقدار زیادی فیلم و آهنگ و سریال و بازی بود. ولی خوب لذت بخش ترین بخشش برای من زیر و رو کردن آلبوم‌های آهنگش بود. هیچ‌وقت همچین فرصتی گیر نمیاد، درک کنید! یه آهنگ خوشگل هم پیدا کردم گوش بدید ببینید چطوره. آهنگ Don’t Leave Me از Regina Spektor از آلبوم What We Saw from the Cheap Seats. خلاصه پرواز هم تموم شد. دو ساعتی توی فرودگاه دبی چرخیدیم و استراحت کردیم و کمی هم خرید تا سوار هواپیمای دومی شدیم به مقصد میلان. الآن هم که دارم اینو می‌نویسم تو همون هواپیما هستیم و حدود دو ساعت دیگه می‌رسیم میلان. تو این هواپیما هم سعی کردم بخوابم نشد، فیلم ببینم نشد، کارتون ببینم نشد. جاش یکم با هم بازی کردیم. الان هم محمدرضا و سعید و علیرضا دارن بازی می‌کنن و دکتر آبام و آقای صدیقین هم این  پشتن و گویی خوابن. آقای کمکی هم داره یه فیلمی می‌بینه. خوب جو این پرواز دومیه خیلی خارجیه بعد من غریبیم گرفته... الآن هم داریم از یک جبهه هوای داغون رد می‌شیم خیلی باحاله! و کلی سر و صدا البته. رعد و برق هم میاد از پنجره.</p>
<p>برنامه سفرمون هم اینطوریه که تا یک‌شنبه ظهر میلان هستیم، بعد هم می‌ریم محل برگزاری مسابقه. سایت مسابقه هم www.ioi2012.org هست که ریز برنامه‌ی مسابقه رو نوشته. من هم هر موقع  وقت کنم از اتفاقات اخیر می‌نویسم. جاتون خالیه. این بچه‌هام هنوز دارن بازی می‌کنن. :)) این پست رو نت به دست آوردم می‌ذارم رو بلاگ.</p>
<p align="baseline">شب خوبی داشته باشید. شام هم ترد نمکی بزنید توی سس تند با tomato juice میل کنید! </p>
<p><img src="http://www.pic1.iran-forum.ir/images/up9/50182247809047818857.jpg"/></p>
<p></p>
</div>
