---
blog:
    author: شااززز منگولیا
    date: [1389, 8, 5, 8, 54]
---
# چند تا سؤال

<div class="cnt">
۱- ثابت کنید برای هر عدد طبیعی n، می‌توان عددی n-رقمی با رقم‌های ۱ و ۲ پیدا کرد که بر ۲<sup>n</sup>بخش‌پذیر باشد.<br/><em>(راهنمایی: استقرا خیلی خوبه)</em><p>۲- ثابت کنید بین هر ۳۹ عدد متوالی، می‌توان عددی را پیدا کرد که مجموع رقم‌های آن بر ۱۱ بخش‌پذیر باشد.<br/><em>(راهنمایی: لانه‌ی کبوتری هم خیلی خوبه)</em></p>
<p>۳- n فوتبالیست با شماره‌های ۱ تا n، و n صندلی با شماره‌های ۱ تا n وجود دارد. با هر سوت مربی،
 n نفر به صورت کاملا تصادفی روی صندلی‌ها می‌نشینند و مربی تعداد افرادی 
که روی صندلی با شماره‌ی خودشان نشسته‌اند را یادداشت می‌کند. این آزمایش 
را به دفعات زیاد تکرار می‌کند. میانگین تمام اعداد نوشته شده چه عددی 
خواهد بود؟<br/><em>(راهنمایی: عدد مورد نظر، برابر میانگین تمام اعداد یادداشت شده به ازای جایگشت‌های مختلف افراد است.)</em><br/></p>
<p>۴- n جعبه داریم. در جعبه‌ی i-ام a<sub>i</sub>کیلو سیب، b<sub>i</sub>کیلو گلابی وجود دارد. ثابت کنید می‌توانیم با برداشتن[n/۲]+۱تا از جعبه‌ها را برداریم، که حداقل نیمی 
از [کل] گلابی‌ها و حداقل نیمی از [کل] سیب‌ها را برداشته باشیم.<br/><em>(راهنمایی: استقرا همیشه آسون‌ترین راه نیست)</em></p>
<p>۵- قرار شد تیم المپیاد کامپیوتر جهانی امسال ۳-نفره
 باشد و 
مسئولین کمیته برای موفقیت هر چه بیشتر تیم، به فکر افتاده‌اند. آنها بعد 
از بررسی‌های بسیار، و مشاوره با نویسندگان شاززز، توانستند شرط لازم و 
کافی برای موفقیت تیم را کشف کنند: «تعداد دوستان هر فرد (از ۳ نفر تیم، و 
در بین تمامی شرکت‌کنندگان) باید با تعداد دوستان ۲ نفر دیگر برابر باشد.» 
بعد از تلاش‌های بسیار، و با اجرای الگوریتم‌های پیچیده، کمیته به این 
نتیجه رسید که امسال به هیچ وجه تیم جهانی المپیاد کامپیوتر نتیجه‌ی خوبی 
نخواهد گرفت و به همین دلیل تصمیم گرفته المپیاد کامپیوتر را منحل کند. با 
دانستن تعداد شرکت‌کنندگان، یک نحوه‌ی دوستی ممکن بین افراد را بیابید. 
(دوستی رابطه‌ی دوطرفه است.)<br/><em>(راهنمایی: فهمیدن سؤال نصف سؤاله!)</em></p>
</div>
