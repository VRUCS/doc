---
blog:
    author: شااززز منگولیا
    date: [1388, 7, 11, 9, 29]
---
# دوره نقره-طلا

<div class="cnt">
<p>به نام خدا</p>
<p>سلام به همه دوستان!</p>
<p>من علی باباییم. هم دوره‌ای علیرضا ذاکری و یکی از نویسنده ‌های دیگه این وبلاگ.<br/>راستش چند روز پیش با یکی از بچه‌های دوره نقره-طلا در مورد دوره‌شون صحبت می‌کردیم، فکر کردم بد نباشه اینجا هم یه سری توضیحات بدم.<br/>تو این دوره برای بچه‌ها ۲-۳ تا دوره‌ی دو هفته‌ای می‌ذارن که توش یه سری مباحث جدید می‌گن و آخرش امتحان‌های نهایی است که توش مدال طلاها و ۶ نفری که باید برای تیم رقابت کنند مشخص می‌شه. البته احتمال داره با طرح جدید کمیته این چیزها تغییر کنه.<br/>مهمترین مباحثی که تدریس میشه این هاست:</p>
<p></p>
<p>flow , mincut</p>
<p>segment tree</p>
<p>kmp</p>
<p>matching, wmatching, vertex cover, ...</p>
<p>2connected vertex-edge component</p>
<p>2sat</p>
<p>eulerian tour</p>
<p>strongly connected components</p>
<p>convex hull</p>
<p>equation system</p>
<p>یاد گرفتن یه الگوریتم نیاز به این داره که<u><strong>خودتون</strong></u>بخونیدش و کدش رو بزنید. منظورم اینه که خیلی رو کلاس‌های دوره برای یاد گرفتن این چیزها حساب نکنید و خودتون اون ها رو بخونید و تمرین کنید. مخصوصا اگه معلماتون نتونن خیلی خوب بهتون توضیح بدن (اتفاقی که سر دوره ما افتاد). واسه اینکه خودتون این ها رو بخونید منبع زیاده. از نوع کتابیش CLRS و creative و از نوع اینترنتیش رو هم خودتون سرچ کنید. مثلا اولین لینک تو قسمت پیوندهای همین وبلاگ ۳ تا از این درس ها رو توضیح داده.</p>
<p>یکی از کارهای مهمی که بچه ها تو این دوره انجام می‌دن حل مساله‌ تو سایت‌های اینترنتی است. مهمترینش (به نظر من) usaco است. تو این سایت یه سری سوال هست که باید به ترتیب (بخش به بخش) حلشون کنید و یه سری هم مطالب آموزشی داره که توش خیلی از الگوریتم ها رو یاد داده و خیلی مفیده. سایت های دیگه هم هست که اکثرا ACMای اند ولی برای تمرین کد زدن خیلی خوبند. بهترینش (بازم به نظر خودم) SGU است. اما اولویتتون تو این سایت ها USACO باشه بهتره. لینک این سایت ها تو قسمت پیوندهای همین وبلاگ هستش.</p>
<p>یک کار مهمه دیگه هم امتحان دادنه. امتحان‌های آنلاین اینترنتی فت و فراوونه. یکی از خوب‌هاش بازم مال سایت usaco است و یکی دیگه یه سایته برای المپیاد ملی کرواسی که آدرس‌هاشون به ترتیب اینهاست:</p>
<p><a href="http://ace.delos.com/contestgate" target="_blank" title="http://ace.delos.com/contestgate">http://ace.delos.com/contestgate</a></p>
<p><a href="http://hsin.hr/coci/">http://hsin.hr/coci/</a></p>
<p>به جز امتحان‌های آنلاین خودتون هم می‌تونید سوال‌ها و testdata های امتحان های قدیمی رو پیدا کنید و از خودتون امتحان بگییرید. مثلا INOI و IOI و CEOI های سال‌های قبل خوبند.</p>
<p>امیدوارم حرف‌هایی که زدم به دردتون بخوره.</p>
<p>فعلا خداحافظ.</p>
</div>
