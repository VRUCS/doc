---
blog:
    author: علی بهجتی
    date: [1395, 1, 14, 22, 35]
---
# توصیه‌های مرحله دویی

<div class="cnt">
<p>سلام :-)</p>
<p>(این پست توسط محمدمهدی شکری و علی بهجتی نوشته شده!)</p>
<p>تو این پست من و مهدی تلاش کردیم که خیلی مختصر و مفید توصیه‌هامون برای مرحله ۲ رو به شما بگیم (و خب توی پست‌های قبل ممکنه بعضی‌هاش ذکر شده باشن)</p>
<p><br/></p>
<p><br/></p>
<p>(قبل از شروع، حتما ابزارهای لازم برای مرحله‌ی ۲ رو بلد باشید، شیوه‌های حل مسئله و ... که توی المپدیا نوشته شده)</p>
<p><br/></p>
<p>اول از همه (و شاید مهم‌ترین چیز!) بیاید و مرحله‌ ۲ های قدیم رو بدید. خیلی مفیده،</p>
<p>اول  (در صورت وجود)‌ ترستون از مرحله ۲ می‌ریزه و اگر یه غول خیلی بزرگی هست براتون که باعث میشه شما دوره برید یا نه، این کار باعث می‌شه که خیالتون راحت بشه و بفهمید همچین خبری نیست لزوما و نباید ازش ترسید و غولش کرد.</p>
<p>دوم اینکه مرحله‌ی ۲ معمولا متشکل از کلی سوال ایده‌ای خیلی خوب هست،‌ این سوالا خیلی ارزنده و نابن! به علاوه یه شهودی از سبک مرحله‌ی ۲ و ایده‌ها و ابزارهایی که برای حلش لازم می‌شه رو می‌بینید.</p>
<p>سوم، نوشتنتون قوی‌تر می‌شه! حتما وقتی دارید مرحله ۲ می‌دید جواب سوالات رو بنویسید (و مثلا بدید دوستاتون بخونن و نمره بدن) که نوشتن خیلی مهمه، خیلی آدم‌های زیادی بودن که بابت بد نوشتن، مرحله ۲ قبول نشدن.... مجددا <a href="http://opedia.ir/%D8%A2%D9%85%D9%88%D8%B2%D8%B4/%D8%A2%D9%85%D8%A7%D8%AF%D9%87%E2%80%8C%D8%B3%D8%A7%D8%B2%DB%8C_%D8%A8%D8%B1%D8%A7%DB%8C_%D8%A7%D9%84%D9%85%D9%BE%DB%8C%D8%A7%D8%AF/%D8%B1%D9%88%D8%B4_%D9%86%D9%88%D8%B4%D8%AA%D9%86_%D8%A7%D8%AB%D8%A8%D8%A7%D8%AA">این</a> مقاله در مورد نوشتن توصیه می‌شه.</p>
<p><br/></p>
<p>از اونجا که از امسال تستی خیلی مهم‌تر از قبل هم شده، به شما توصیه می‌کنیم که تستی‌های مرحله‌۲ های قبل و حتی مرحله‌۱ های قبل (و <a href="http://bayanbox.ir/info/6267215729876054197/Shaazzz-93-m1">آزمون</a> آزمایشی مرحله‌ ۱ پارسال شااززز) رو به صورت امتحانی بدید تلاش کنید توش مدیریت زمان و دقتتون رو تقویت کنید که بسی مهمّه. بعد از امتحان‌ تستی هم بهتون توصیه میکنم که از سوالا حتی ساده هم نگذرید و بشینید حلشون کنید و اگر سوالی رو غلط زدید عمیقا نادم بشید و بررسی کنید که کجا خراب شد!</p>
<p><br/></p>
<p>کلا این مدت هم سوال زیاد حل بکنید و فکر کنید روی سوالا، سوالی رو هم حل کردید به سادگی ازش نگذرید و کلی از حلّش لذّت ببرید و حال کنید و راهتون رو تحلیل کنید، حتی برید راه‌های دیگش رو بخونید (توی <a href="http://kahu.ir/">کاهو</a> معمولا یافت می‌شه راه خیلی سوالا)، بخصوص همین سوال‌های مرحله۲ ای که حل می‌کنید و ... </p>
<p>همچنین، توقع نداشته باشید یه سوال ۵ دقیقه‌ای حل بشه و اگه حل نشد شما ضعیفید و ...!! این دید خیلی غلطه، من خودم اصلا با ۵ دقیقه و ... نمی‌تونم سوالی حل کنم، اگر سوال خوبی حل می‌کنم کلی فکر میکنم تا حل بشه، خیلی سوالا (که حتی ممکن بود برای بعضی‌ها خیلی ساده باشه و سریع حلش کنن) رو حتی ۲۰ ساعت روشون فکر کردم تا حل بشن و به نظرم بهره‌ای که بردم حتی بیشتر از کسی بود که سریع حلش کرد، حتی یه‌ذره هم ناامید نشدم! مثلا یادمه اولین سوال خفنی که حس می‌کنم حل کردم این شکلی بود که اخوی خیلی کم طول کشید حلش کنه، شاید یکی دو ساعت، من جای این‌که ناامید بشم، دوست نداشتم عقب بیفتم! روز و شب داشتم به سوالش فکر می‌کردم تا این‌که بعد از یه هفته به سختی حل شد و از همه جالب‌تر که اخوی هم جوب زده بود!!! از اون موقع بود که کلی روحیه گرفتم (و رجز رقابت با اخوی می‌خوندم!)</p>
<p><br/></p>
<p>و در نهایت توصیه‌های تئوری، سوال تا جایی که ممکنه نسوزونید برای اهداف مختلف! سوالات مرحله ۲ هم طراحاش تمام تلاششون رو میکنن ایده‌های جدید داشته‌باشه و سوالاش بیشتر ذهن ورزیده‌تری بطلبه تا ذهنی که کلی ایده دیده (و درستش هم همینه!). متوجه باشید که قدرت حل مسئله خیلی کم مرتبطه با این‌که همش ایده ببینید و ... . یک سری ابزار هست باید بلد باشید، بقیش قدرت و ساختار فکری شماست، و این ساختار به‌صورت ناخودآگاه با فکر کردن روی یه سوال خودش رو شکل می‌ده و سوزوندن به‌هیچ‌وجه نمی‌تونه به اندازه‌ای که فکر کردن مفیده این ساختار فکری رو شکل بده.</p>
<p>در گزینه‌ی آخر آخر اگر خیلی به مسئله‌ای فکر کردید (این خیلی متناسب با مسئله‌است) و مطمئن شدید که اصلا نمی‌تونید حلش بکنید، اول اگر کسی بود که سوال رو حل کرده بود ازش بپرسید که یه کم راهنمایی بکنه که اصلا مبادا راه و روشی باشه که شما بلد هم نیستین و حالا اگر کسی هم نبود خیلی آروم آروم و بااکراه برید یه‌ذره از راه‌حل رو ببینید و بررسی کنید با اون راه حل می‌شه یا نه... اگر نشد باز یه ذره بیشتر بخونید راه حل رو، بعضا ممکنه با خوندن صرفا ایده‌ی سوال متوجه بشید که اصلا اون شکلی به سوال نگاه نکردید و ... و سوال حل بشه. حتما هم عذاب وجدان داشته باشید و خیلی زور بزنید که ببینید مشکل چی بود که سوال حل نشد 😊 </p>
<p><br/></p>
<p>در آخر هم ۲ تا نکته،</p>
<p>اول از همه خیلی دنبال نتیجه‌بودن به آدم استرس می‌ده و وقتی همش به نتیجه‌فکر می‌کنید، سر امتحان هم ناخودآگاه ذهنتون می‌ره سمت نتیجه و استرس و استرس و .... تلاشتون رو با عشق و علاقه بکنید و دیگه تهشم با خدا.</p>
<p>کلا هم این امتحان‌ها که می‌دید تلاش کنید که خیلی حالت رسمی داشته باشه که براتون عادی بشه و استرس نگیرید.</p>
<p>در راستای خود استرس هم بهتون تماشای <a href="https://www.ted.com/talks/kelly_mcgonigal_how_to_make_stress_your_friend?language=en">این</a> رو پیشنهاد می‌کنم.</p>
<p><br/></p>
<p>و در نهایت! خوابتون رو تنظیم کنید، شاید باورتون نشه، اما خواب کافی تاثیر خیلی خیلی خیلی زیادی روی بازده شما داره، اگر خوابتون به اندازه و کافی باشه، خیلی بازده بیشتری دارید تا خواب کم (هر چند شاید خیلی ملموس نباشه). بنابراین تلاش کنید که ساعت خواب و ... رو درست کنید که همیشه پر انرژی و پر انگیزه و پر بازده باشید :-)</p>
<p><br/></p>
<p>به امید خیلی خفن شدن و بودن!</p>
<p><br/></p>
<p>پ.ن:</p>
<p>این پست قبل از پایان امروز تکمیل نشد! ولی اندکی بعدش تکمیل شد</p>
<p>از استاد ابوالفضل اسدی بابت مشورت‌هایی که به ما برای نوشتن این پست دادن، تشکر خیلی ویژه‌ای می‌کنیم!<br/></p>
</div>
