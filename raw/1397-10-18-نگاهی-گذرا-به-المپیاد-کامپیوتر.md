---
blog:
    author: شااززز منگولیا
    date: [1397, 10, 18, 19, 9]
---
# نگاهی گذرا به المپیاد کامپیوتر

<div class="cnt">
<p>سلام بچه های خوبی که شاز را دنبال می کنید. :)</p>
<p>امروز اومدیم یه سری صحبت کلی در مورد المپیاد بکنیم و ببینیم چی کارا باید بکنیم تا یک المپیادی موفق باشیم. مطالب این پست را با دقت بخونید و به دوستاتونم توصیه کنید که بخونن.</p>
<p><br/></p>
<h2>اول از همه یه سوال مهم. چرا المپیاد؟</h2>
<div>بچه ها تا قبل از دانشگاه المپیاد بهترین فضایی هستش که می تونید به خوندن مباحثی که دوست دارید بپردازید و از حل مسئله تو این مباحث لذت ببرید. همین طور فضای رقابتی که توی المپیاد هستش خیلی باحال و خفنه. این جور فضاها کمتر جایی پیدا میشن واقعا. البته مدال اوردن توشم خیلی می تونه به نفعتون باشه.</div>
<div>حالا بحث مدالشم که بذاریم کنار ‍, کلی خوبی های دیگه داره که ارزششون خیلی از مدال اوردن بیشتره. مثلا اینکه شما وقتی به مسائل فکر می کنید و ایده های مختلف می زنید ذهنتون پرورش پیدا می کنه و این تو اینده خیلی به دردتون میخوره.همین طور تو المپیاد یاد می گیرید به مسائل از دید دیگه ای نگاه کنید و اون موقع می فهمید که مسائل چه قدر راحت تر می تونن حل بشن.</div>
<div>متاسفانه بیشتر بچه ها فکر می کنند المپیاد مال بچه هایی هست که خفنن و زیاد درس می خونن ولی این اشتباهه. المپیاد برای کسانی هست که دوست دارن توی همه ابعاد پرورش پیدا کنند و زندگی بهتری برای خودشون بسازن منتها به شرط اینکه پشتکار قوی داشته باشن :)</div>
<div>راستشو بخواهید هر چه قدر از خوبی های المپیاد و تاثیر مثبتی که رو شما می ذاره بگم کم گفتم ولی چون می خواهیم مختصر و مفید توضیح بدیم به همین قدر بسنده می کنیم. بهتون توصیه می کنم خودتون هم در مورد مزایای المپیاد تحقیق کنید.</div>
<div><br/></div>
<div>حالا که فهمیدیم المپیاد خوبه می خواهیم بدونیم چی کار باید بکنیم تا المپیادی موفقی بشیم. برای همین اول مراحل المپیاد رو توضیح میدم براتون.</div>
<div><br/></div>
<h3>مراحل المپیاد کامپیوتر:</h3>
<p>مرحله‌ اول: یک آزمون تستی چندگزینه‌ ای برای انتخاب در سطح استانی برگزار می‌ شود. تعداد شرکت کنندگان این آزمون حدود ۱۰۰۰۰ نفر و تعداد قبول شدگان برای مرحله‌ بعد بین ۱۰۰۰ تا ۲۰۰۰ نفر می‌باشد. این مرحله صرفا محکی ساده برای مهارت سنجی شما در حل مسائل ترکیبیات و گراف مقدماتی می باشد.<br/></p>
<p>مرحله‌ دوم: شامل یک آزمون تستی و یک آزمون تشریحی که در دو روز برگزار شده و برای انتخاب در سطح کشوری برگزار می‌شود. شرکت‌ کنندگان این مرحله قبول‌ شدگان مرحله‌ اول هستند و تعداد قبول‌ شدگان برای مرحله‌ بعد حدود دو برابر ظرفیت دوره‌ تابستانی (تقریبا ۸۰ نفر) می‌باشد. ضمنا برای تصحیح شدن آزمون تشریحی شما باید ابتدا در ازمون تستی حدنصاب لازم رو کسب کنید. این مرحله چالشی مهم و تاثیرگذار برای محک زدن دانش اموزان در زمینه های ترکیبیات و گراف و الگوریتم خواهد بود و رقابت در ان بسیار جدی می باشد.<br/>آزمون مقدماتی برنامه‌نویسی (مرحله سوم): شامل یک آزمون تمرینی و دو آزمون انتخابی که در آن هر نفر یک کامپیوتر برای کمک گرفتن در حل مسائل خواهد داشت. در این مرحله پاسخ نهایی هر سوال یک عدد خواهد بود که روی برگه نوشته شده و تصحیح می‌شود. قبول‌شدگان این مرحله حدود ۴۰ نفر برای شرکت در دوره‌ تابستانی انتخاب می‌شوند.<br/>دوره‌ تابستانی: در این دوره در کنار تدریس مطالبی از علوم کامپیوتر که در دروس دبیرستان مطرح نمی‌شوند و هم چنین کلاس‌های تمرین برنامه نویسی و حل مسئله، به طور منظم آزمون‌ های تشریحی و برنامه نویسی برگزار می‌شود. شرکت‌کنندگان در این دوره منتخبین آزمون مقدماتی برنامه‌ نویسی و همچنین دارندگان مدال نقره‌ المپیاد کامپیوتر از سال‌های گذشته هستند که مجاز به شرکت در المپیاد باشند. در انتهای این دوره بر اساس عملکرد شرکت‌ کنندگان در آزمون‌ها به 8 نفر مدال طلا و به ۱۶ نفر بعد مدال نقره و به بقیه برنز داده می‌شود. برحسب عملکرد دانش آموزان ممکن است به فرد یا افرادی هیچ مدالی داده نشده و تنها دیپلم افتخار دریافت کنند. دانش‌آموزانی که مدال طلا کسب کرده‌ اند برای انتخاب تیم ملی از شرکت در کنکور سراسری معاف بوده و در این رقابت‌ها باید شرکت کنند.<br/>دوره‌ انتخاب تیم ملی: دانش آموزانی که مدال طلای کشوری المپیاد کامپیوتر را کسب می‌کنند تا زمانی که مجاز به شرکت در المپیاد کامپیوتر باشند برای عضویت در تیم ملی اعزامی به المپیاد بین‌ المللی کامپیوتر رقابت خواهند کرد. در این دوره تمرکز بر تمرین و کسب تسلط بیشتر می‌باشد و در کنار آن مطالب تکمیلی نیز آموزش داده می‌ شود. پس از این دوره تیم ملی متشکل از ۴ نفر انتخاب خواهند شد.</p>
<p>دوره‌ آمادگی تیم ملی: پس از انتخاب تیم ملی، در طول چند ماه باقی مانده به اعزام، دوره‌ ای دیگر برای آمادگی بیشتر مخصوص اعضای تیم برگزار می‌شود.</p>
<p><br/></p>
<p>حال که با مراحل المپیاد کامپیوتر آشنا شدیم باید بدانیم که چگونه برای شرکت در این مراحل آماده شویم.</p>
<p><br/></p>
<h2>چگونه برای المپیاد آماده شویم؟</h2>
<p>راستش این مطلب خیلی مهمیه که بدونیم چه جوری باید المپیاد بخونیم و خب توی چند خط یا حتی چند صفحه هم قابل توضیح نیستش.</p>
<p>به صورت کلی شما باید به طور همزمان به مطالعه ترکیبیات و گراف و افزایش مهارت حل مسئله توی این دروس بپردازید. در عین حال باید در برنامه نویسی الگوریتمی هم مهارتتون را افزایش بدید به این شکل که به یادگیری الگوریتم های جدید و یادگیری زبان C++ و همچنین حل کردن مسائل مربوط به برنامه نویسی الگوریتمی در سایت های برنامه نویسی بپردازید.</p>
<p>این کلیت کار بودش ولی تیم شاز همواره در کنار شما هست و اماده است تا به سوالاتتون جواب بده و شما را برای بهتر المپیاد خوندن راهنمایی کنه. </p>
<p><br/></p>
<p><b>گرچه قرار بود حرفام مختصر و مفید باشه ولی طولانی شد. به خاطر همین بیشتر از این خسته تون نمی کنم. منتظر سوالای شما دوستان هستیم. اگر بعد از خوندن این متن تصمیم گرفتید یه المپیادی واقعی باشید بهتون تبریک میگم و براتون ارزوی موفقیت می کنم. بدرود :)</b></p>
</div>
