---
blog:
    author: طلاهای دوره ۲۹
    date: [1399, 1, 5, 21, 36]
---
# پروژه GTOI

<div class="cnt">
<p>سلااااام عیدتون مبارک</p>

<p>ما (جمعی از طلا های ادوار مختلف نه لزوما ۲۹) پروژه GTOI رو از حدودا یک ماه پیش شروع کردیم.</p>

<p>حالا این GTOI یعنی چی؟</p>
<p>این کلمه مخفف graph theory for olympiad in informatics هستش. در واقع ما تصمیم گرفتیم یک کتاب گراف مخصوص المپیاد کامپیوتر بنویسیم که بتونه جایگزینی باشه برای وست.</p>

<p>دلایلمون برای این کار رو می تونم توی این چند خط بگم.</p>
<ul>
<li>وست انگلیسی هست و ترجمه اش هم ظاهرا چنگی به دل نمی زنه.</li>
<li>شیوه بیان وست دانشگاهی هست و یه مقدار دور از فضای المپیاد هست. این باعث میشه ارتباط برقرار کردن باهاش یه مقدار سخت باشه.</li>
<li> در نهایت وست الگوریتم محور نیست. به عبارتی ما قراره از گرافی که یاد میگیریم توی کد هم استفاده کنیم ولی وست از این لحاظ محتوای چندانی نداره.</li>
</ul>

<p>پیشرفت پروژه رو می تونید از طریق این <a href="https://gtoi.shaazzz.ir/statistics">لینک</a> مشاهده کنید همچنین مطالبی که تا الان نوشتیم (و بعدا خواهیم نوشت) رو هم می تونید از طریق این <a href="https://gtoi.shaazzz.ir/">لینک</a> ببینید.</p>

<p>اگر پیشنهادی در مورد اضافه یا کم کردن مباحث داشتید یا ایرادی دیدید حتما به ما خبر بدید.</p>

<p>در نهایت امیدواریم که حاصل کار کتابی باشه که برای همه مفید باشه!<br/><br/><br/>آپدیت ۱‌ :<br/><br/>با توجه به اینکه همه هدف ما کمک به شما هست با خودمون گفتیم که می تونیم از کمک های خودتون (برای کمک به خودتون) استفاده کنیم. <br/> </p>
<p>حالا چه شکلی می تونید کمک کنید؟‌ همونطور که می دونید داشتن مجموعه خوب از سوالات یکی از اولویت های ما (و طبعا هر کتاب المپیادی دیگه) هست.<br/><br/>شما می تونید سوالاتی که به نظرتون برای کتاب مناسب هست رو از طریق بات تلگرامی سوالات شاززز برای ما بفرستید. قبل از اقدام به اینکار به چند تا نکته توجه کنید.</p>
<ul>
<li>برای اینکه ما بفهمیم سوال ارسالی شما برای کتاب هست یا نه و برای چه قسمتی از کتاب هست باید تگ سوال را به فرم GTOIx.y انتخاب کنید (به فاصله نگذاشتن و نقطه توجه کنید) که x عدد فصل و y عدد زیربخش فصل هست. به عنوان مثال اگر سوال شما مربوط به فصل درخت ها و زیربخش خاصیت های مقدماتی است تگ سوال باید GTOI2.1 باشه.</li>
<li>می توانید قسمت هینت رو خالی بگذارید. (مثلا فقط بنویسید خالی!) اما در قسمت راه حل خلاصه ای خیلی کلی از حل مسئله رو بیان کنید که اولا اگر ابهامی توی صورت سوال وجود داشته باشه برای ما رفع بشه ثانیا مطمئن بشیم سوال سرکاری نیست و حل میشه.  بنابراین لازم نیست قسمت حل رو خیلی دقیق و کامل بنویسید. فقط طوری باشه که ما (طلا ها) متوجه منظورتون بشیم.</li>
<li>ترجیحا صورت سوال متن (نه عکس) باشه که بتونیم کپی کنیم.</li>
</ul>
<p>پس منتظر کمک های شما هستیم :))</p>
</div>
