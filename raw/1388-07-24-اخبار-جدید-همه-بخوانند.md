---
blog:
    author: شااززز منگولیا
    date: [1388, 7, 24, 8, 11]
---
# اخبار جدید (همه بخوانند!)

<div class="cnt">
آقای دکتر قدسی ، رئیس کمیته ملی المپیاد کامپیوتر لحظاتی پیش توضیحاتی در مورد المپیاد کامپیوتر امسال دادند که متن آن به شرح زیر می باشد: ( اُه! چه ادبی شد! )<p></p>
<p>:" به لینک<br/><a class="postlink" href="http://ce.sharif.edu/%7Eghodsi/inoi/inoi-new-chart.pdf">http://ce.sharif.edu/~ghodsi/inoi/inoi-new-chart.pdf</a><br/>مراجعه و فایل مربوطه را دانلود کنید و آن را به دقت بخوانید. این فایل حاوی جزییات برنامه‌ی جدید است.<br/><br/>چند نکته‌ی فوری:<br/>۱-
کلاس‌های سومی از امسال می‌توانند در مرحله‌ی اول شرکت کنند. مرحله‌ی اول
امسال ساده تر از سال‌های پیش است و حدود ۱۰۰۰ نفر از شرکت کنندگان سال
اول تا سوم انتخاب می‌شوند تا در مرحله‌ی دوم شرکت کنند.<br/>۲- مرحله‌ی
دوم در دو روز برگزار می‌شود. دانش‌پژوهانی که در دوره‌ی تابستان ۸۸ برنز
نگرفته اند از شرکت در مرحله‌ی اول و دوم معافند. اما برنزی ها مانند
دانش‌پژوهان جدید باید شرکت کنند.<br/>۳- از مرحله‌ی دوم کلا ۶۰ نفر انتخاب
می‌شوند تا در آزمون برنامه نویسی ای که درست قبل از تابستان برگزار
می‌شود شرکت کنند. تا بر اساس این نمره‌ی این آزمون و نمرات آزمون‌های
مرحله‌ی اول و دوم، ۳۰ نفر برای دوره‌ی تابستان ۸۹ انتخاب شوند.<br/>۴- حدس
زده می‌شود که برخی از بچه‌های نقره‌ای تابستان ۸۸ که هم اکنون سال سوم
هستند ترجیح می‌دهند که به دنبال کنکور بروند. اما اگر بخواهند می‌توانند
بدون شرکت در مرحله‌ی اول و دوم و نیز آزمون برنامه نویسی در دوره‌ی
تابستان ۸۹ شرکت کنند. البته این دانش‌پژوهان دیگر مجاز به شرکت در
کلاس‌های درس تابستان نیستند ولی باید فقط در آزمون‌های آن شرکت نمایند.<br/><br/>موفق باشید "</p>
</div>
