---
blog:
    author: شااززز منگولیا
    date: [1390, 1, 21, 3, 30]
---
# آمادگی برای مرحله ۲

<div class="cnt">
سلام<p></p>
<p>اول از همه به رسم عادت باید تبریک عید گفت: عیدتون مبارک! امیدوارم که سال خوب و موفقی در زمینه المپیاد یا هر چیز دیگه‌ای داشته باشید.</p>
<p>اونایی که از این فرصت ۲ هفته فقط واسه تفریح و استراحت استفاده کردن خوش به حالشون٬ چون حتما بهشون خوش گذشته و کسایی هم که در کنار آجیل خوردن سوال هم حل میکردن خوب یکم بیشتر از وقتشون استفاده کردن.</p>
<p>الان حدود ۲ هفته دیگه تا مرحله دو مونده. انتظار میره تو این فرصت قابل توجهی که داشتید مباحث تئوری (شامل ترکیبیات٬ گراف و الگوریتم) رو تا حد خوبی جلو برده باشید. این حد خوب یعنی مباحث مربوط به اصول شمارش٬ استقرا٬ لانه کبوتری٬ ناوردایی٬ اکسترمال٬ رنگ‌آمیزی٬ نظریه گراف و الگوریتم ها رو در حد مقدماتی و مورد نیاز بلد باشید!</p>
<p>برای اطلاعات بیشتر به<a href="http://www.inoi.ir/1389/11/17/%D8%B3%D8%B1%D9%81%D8%B5%D9%84%E2%80%8C%D9%87%D8%A7%DB%8C-%D9%85%D8%B7%D8%A7%D9%84%D8%A8-%D9%85%D8%B1%D8%AD%D9%84%D9%87%E2%80%8C%DB%8C-%D8%AF%D9%88%D9%85-%D8%A7%D9%84%D9%85%D9%BE%DB%8C%D8%A7%D8%AF/">پست خبرگاه المپیاد کامپیوتر</a>در رابطه با سرفصل‌های مرحله دوم امسال مراجعه کنید.</p>
<p>ولی چیزی که موفقیتتون توی مرحله دوم رو مشخص میکنه توانایی حل مساله به وسیله ابزار های بالاست(میدونم که این جمله خیلی کلیشه شده ولی درسته!). یعنی طریقه استفاده از اصول و قضایا برای حل مساله رو بلد باشید. و این هم فقط با استفاده از تمرین و حل مساله به دست میاد.</p>
<p>از قدیم‌الایام رسم بوده که توی این فاصله از مرحله ۲ بچه ها به حل سوالات سالهای گذشته مشغول می‌شدن(سوالات رو میتونید از<a href="http://www.inoi.ir/%D9%85%D9%86%D8%A7%D8%A8%D8%B9-%D9%88-%D9%85%D8%B1%D8%A7%D8%AC%D8%B9/%D8%A8%D8%A7%DB%8C%DA%AF%D8%A7%D9%86%DB%8C-%D8%B3%D9%88%D8%A7%D9%84%D8%A7%D8%AA-%D9%85%D8%B1%D8%A7%D8%AD%D9%84-%D8%A7%D9%88%D9%84-%D9%88-%D8%AF%D9%88%D9%85/">خبرگاه المپیاد کامپیوتر</a>دریافت کنید). طبیعتا توصیه ما هم به شما همینه! چونکه توی این مدت که نزدیک به مرحله ۲ هستیم وقتی که این سوالات رو حل کنید ایده‌های مفیدشون بهتر توی مغزتون طبقه‌بندی میشه و یه سری ایده‌ها که ممکنه مدتی از اونها استفاده نکرده باشید و یادتون رفته باشه دوباره یادتون میاد که ممکنه به دردتون بخوره!</p>
<p>امروز یکی ازم پرسید خب بعضی از این سوالات که حل نمیشن رو چیکار کنیم وقتی کسی نیست ازش بپرسیم!؟ گفتم خوب آخرش میتونی بیای تو کامنتای همینجا مطرح کنی تا بقیه بچه‌ها هم روش فکر کنن و کسی چیزی به ذهنش رسید حلش کنید... ما هم در حد توانمون سعی میکنیم دنبال کنیم!</p>
<p>یه سری توصیه های همیشگی هم هست که فکر کنم همه بدونن ولی لازمه که واسه خودتون یه بار هم که شده تکرار کنید... روز قبل امتحان خودتون رو خسته نکنید٬ کارت یادتون نره٬ از تعداد سوالات و زمان و سختی و آسونیشون نترسید٬ استرس نداشته باشید چون در نهایت چیزی رو از دست نمیدید٬ خوراکی به میزان لازم سر جلسه ببرید به شرطی که حواستون رو پرت نکنه٬ تا‌ آخر وقت اگه هنوز سوال حل نشده داشتید سر جلسه بشینید و ...</p>
<p>استرس داشتن هم بی‌معنی هست واسه مرحله ۲! شما استرس دارید که امتحان رو خوب میدید یا نه در صورتی که میدونید اگه مضطرب نباشید نتیجه بهتری میگیرید(چی گفتم!؟)! پس از اول اضطراب به دلتون راه ندید.</p>
<p>سخن آخر هم اینکه امروز ساعت ۱۸:۳۵ درواقع تولد ۵ سالگی شاززز هست... میتونین به این مناسبت و نتایج اخیر لیگ برتر و آسیا جشن بگیرید و شادی کنید. و این رو بدونید اگه امروز شاززز محل خوبی واسه ما بچه‌های کامپیوتری هست دلیلش زحمات همه کسانی که اسم برخی از اونها توی قسمت نویسندگان وبلاگ اومده و ما صرفا موقتا اینجا رو با کمکشون اداره میکنیم و این وظیفه خطیر(!) رو بعدا خود شما ادامه میدید.</p>
<p>فکر کنم دیگه خیلی داره طولانی میشه پست فقط میخوام بگم که هیچوقت از فکر کردن روی یه سوال ناامید و خسته نشید...</p>
<p>امیدوارم همتون مرحله ۲ قبول شید(!) و فعلا خدانگهدار</p>
</div>
