---
blog:
    author: طلاهای دوره ۲۹
    date: [1399, 2, 13, 12, 56]
---
# کانتست های روزانه شاززز

<div class="cnt">
<p>سلام به همگی. خوبین؟ خوش میگذره؟<br/> </p>
<p>توی این پست قراره از یکی از جذاب ترین کار ها در تاریخ شاززز رو نمایی بکنم! </p>

<p>احتمالا همه شما با این مشکل زیاد مواجه شدید که سوال خوب برای حل کردن گیر نمیارید و اینکه باید به سال بالایی ها یا معلم ها بگید که بهتون سوال بدن! حالا بیاید تصور کنید که یه معلم دارید که هر روز بهتون 3 تا سوال جذاب می ده. از اون بهتر تصور کنید که اون معلم هر روز امتحانی برگزار می کنه که داخلش 3 تا سوال خوب هست و بعد سوالاتون رو تصحیح میکنه و شما با یه جامعه آماری بزرگ سنجیده میشین! <br/><br/>چرا این خیلی رویایی به نظر می رسه؟ چون هیچ معلمی وقت و حوصله همچین کاری رو نداره. اگر هم داشته باشه بعد از یکی دو هفته یا خسته میشه یا سوالاش تموم میشه.<br/><br/>حالا فرض کنید این معلم انسان نیست بلکه یه برنامه هست که نه خسته و نه سوالاش تموم میشه! در واقع کاری که ما کردیم این بود که پارامتر های زیادی رو از سوالات سایت codeforces جمع آوری کردیم بعد روشی برای اندازه گیری جذابیت و آموزنده بودن سوال ها ارائه دادیم. نتیجه واقعا راضی کننده بود (در واقع برای من خیلی بیشتر از راضی کننده بود D: ).</p>

<p>از روز یکشنبه این هفته هر روز یک کانتست در <a href="https://codeforces.com/group/W2YvE0cOoh/contests">Shaazzz Group</a> برگذار میشه. شما می تونید انتخاب کنید که در یکی از ۴ سطح Beginners, Specialists, Candidate Masters, GrandMasters شرکت کنید. پیشنهاد می کنیم که سوالای سطح های دیگه رو هم ببینید! (یعنی لزومی نداره که grandmaster باشید که توی این سطح شرکت کنید).<br/><br/>آزمون هر روز صبح ساعت 9 صبح شروع میشه و شما تا ساعت 12 شب وقت دارید که سوالات هر روز رو حل کنید. در نهایت آخر هر هفته لیست نفرات برتر آزمون همان هفته رو اعلام می کنیم.<br/><br/>در واقع ایده این کار حدودا یک هفته پیش وقتی من و میکاییل قربانی داشتیم صحبت می کردیم به ذهنمون رسید (بعدش هم اکثر کار ها رو میکاییل کرد 🙂) . به شدت امیدواریم که برای همتون مفید باشه.</p>
<p><br/><br/>آپدیت ۱ :<br/><br/>خب یک هفته گذشت...<br/>قرار بود آخر هفته ها رتبه بندی ها رو منتشر کنیم. برای دیدن رتبه بندی ها به کانال تلگرامی <a href="https://t.me/CodeforcesMashup">CodeforcesMashup</a> مراجعه کنید.<br/><br/>ضمنا برای اینکه به ما کمک کنید سطح کارمون رو بهتر کنیم و بیشتر نیاز های شما رو بفهمیم حتما حتما در <a href="https://forms.gle/PvMwwHHk8CdzqM3v8">این نظرسنجی</a> شرکت کنید.<br/><br/> </p>
<p>آپدیت ۲:<br/><br/>خب الان میریم که هفته پنجم رو شروع کنیم! ولی قبل از اون یه سری اتفاقات جالب افتاده که باید بگم‌ :<br/> </p>
<ul>
<li>از الان دیگه ریتینگ داریم و نیازی به کانال تلگرامی برای اعلام رتبه های برتر نیست! می تونید ریتینگ ها رو از طریق <a href="http://training.shaazzz.ir/">training.shaazzz.ir</a> ببینید! به طور کلی این ریتینگ قراره نشون بده چقدر دست شما گرم هست. پس هر چی سوالات سخت تری حل کنید ریتتون زیاد تر میشه و همچنین اگر تنبلی کنید و سوال نزنید از ریتتون کم میشه (ربطی به اینکه توی کانتست ثبت نام کردید یا نه هم نداره).<br/>دقت کنید که فقط سوالات کانتست همون هفته توی ریتینگ شما اثر گذار هستن. یعنی اگر الان هفته پنجم باشه و سوالی از کانتست مربوط به هفته اول رو حل کنید ریتتون تغییری نمی کنه. ولی مثلا اگر امروز چهارشنبه باشه و شما سوالی رو حل کنید که روز شنبه همون هفته توی کانتست اضافه شده روی ریت شما اثرگذار هست.</li>
<li>بعد از نظرسنجی که گذاشتیم دیدیم که عده ای گفتن تعداد از سوالات براشون تکراری هست.<br/>از الان می تونیم این تضمین رو بدیم که اگر عضو فعال یک کانتست باشید در آن کانتست سوال تکراری نخواهید گرفت. در اینجا عضو فعال یک کانتست یعنی کسی که از آخرین ۳ سوال یک کانتست حداقل یک سوال را اکسپت کرده باشد (اگر اعمال این محدودیت موجب این شد که نتونیم سوالات خوب انتخاب کنیم مجبور خواهیم بود که این رو حذف کنیم).</li>
<li>از این به بعد برنامه زمانی و تگ های سوالات هر هفته رو می تونید از  <a href="https://codeforces.com/group/W2YvE0cOoh/blog">اینجا</a> ببینید.<br/>ما به این نتیجه رسیدیم که اگر تعداد آزمون هایی که از افراد با سطح بالاتر می گیریم کمتر باشه، کانتست ها مفید تر خواهند بود.</li>
</ul>

<p>نویسنده :‌ شایان پردیس</p>
</div>
