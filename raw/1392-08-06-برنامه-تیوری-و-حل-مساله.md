---
blog:
    author: شااززز منگولیا
    date: [1392, 8, 6, 15, 3]
---
# برنامه تئوری و حل مساله

<div class="cnt">
سلام :)<br/>خوبین؟ خوش میگذره؟ سوال حل می کنید؟<br/><br/>خب قراره تو این پست منابع تئوری رو بگم. و این که آزمون های شاززز چه شکلی برگزار میشه.<br/>اول از همه این که تئوری بخش خیلی مهم کاره. دستتون باید خیلی قوی شده باشه و زود ایده بزنید. برای همین باید خیلی مساله حل کنید تا سریع ایده ها به ذهنتون بیاد. توصیه ما اینه که طبق برنامه زیر پیش برید :<br/>اولین کتابی که باید بخونید الفباست.(الفبای المپیاد ریاضی و کامپیوتر / مرتضی محمدآبادی) مخصوصا فصل اول و چهارم(استقرا) این کتاب خیلی مهمه. بعد هم ترکیبیات علیپور(انتشارات فاطمی) هست که فصل های کامپیوتریش رو باید بخونید و مساله هاش رو حل کنید. استراتژی های حل مساله هم چهار فصل اولش برای کامپیوتر لازمه(لانه کبوتریش کمتر به درد می خوره). آروم آروم گراف رو هم شروع کنید. تا بخش 2.3 کتاب وست در حد مرحله 2 کافیه. تمرین هاش رو هم حل کنید دیگه :). بعد این که خوب سوال حل کردید و اصول دستتون اومد(استقرا و ناوردایی و ...) باید سوال واقعی حل کنید(یعنی سوالی که ایده حلش رو نمی دونید). یک کتاب خیلی مفید شورویه.(المپیاد های ریاضی شوری) همه جور سوالی داره و سوال های کامپیوتریش هم کم نیست.لیست سوال های خوبش رو هم داریم در میاریم که میذاریم همین جا.رو سوالاش خیلی فکر کنید و زمان حل کردن براتون مهم نباشه. یک سوال که کلی ایده بزنید روش بعد حل بشه خیلی بهتر از سوالیه که سریع حل کنید چون ایده های بیشتری یاد می گیرید.المپیاد های ریاضی لنینگراد هم سوالای خوبی داره.<br/>خیلی از این لیست نترسید. اگه منطقی وقت بذارید می تونید چهار پنج ماهه تمومش کنید.اگه هم بیشتر مساله حل کنید که کمتر هم ممکنه طول بکشه. اما اگه وقت ندارید چیز هایی که لازمه بخونید ایناست :<br/>الفبا فصل 1 و 4 -  علیپور فصل های 1و2و3و5و6و9 - استراتژی تمرین های زوج - وست فقط سوال های علامت دار - شوروی هم هرچی سوال رسیدید ازش حل کنید.<br/><br/>شاززز هم قراره هر هفته یا هر دو هفته آزمون بگیره. هر آزمون سه تا سواله که یه روز هفته قرار می گیره روی سایت. سوالا امتیاز دارن و آزمون زمان هم داره. یعنی می تونید از خودتون آزمون بگیرید. اگر هم نگرفتید رو سوالا حتما فکر کنید چون سعی می کنیم ایده های سوالا جدید باشه. هفته بعد هم راه حل این سوالا و سوال های جدید قرار داده میشه. سعی میشه که راه حل ها آموزشی و مفید باشه.<br/>اولین سری سوالات هم جمعه این هفته رو شاززز قرار داده میشه.<br/><br/><p>موفق باشید :)</p>
<p><br/></p>
<p>پ.ن : من خودم وست رو از روی فارسیش خوندم. ولی فارسی و انگلیسیش فرق داره. مخصوصا سوالاش. تو این پست منظورمون وست فارسی بوده ولی سوالاش رو از روی انگلیسی بخونید بهتره.کتاب شوروی و لنینگراد هم پی دی افش هست که میذاریم همین جا.</p>
<p></p>
</div>
