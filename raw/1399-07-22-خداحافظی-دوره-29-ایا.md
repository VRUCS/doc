---
blog:
    author: طلاهای دوره ۲۹
    date: [1399, 7, 22, 14, 45]
---
# خداحافظی دوره ۲۹ ایا

<div class="cnt">
<p>فرض کنید یک سال به عقب برگشتیم بعد یک هفته به جلو رفتیم. توی چنین روزی بود که دوره ۲۸ ایا خداحافظی کردن و ما شروع کردیم. یادم میاد که به ابولفضل گفتم که تو متن سلام ما رو بنویس من خداحافظی رو می نویسم. اونموقع فکر نمی کردم انقدر زود نوبت خداحافظی ما هم برسه! <br/><br/>سال ما،‌ سال عجیب و جالبی بود. از اون تی(Teeworlds) زدن های وسط کانتست گرفته تا کلاس های ۱۲ ساعته کیان و کانتست سی اف ۲۴ ساعته! بعد از اون هم رسیدیم به ioi که با وجود اینکه غیرحضوری بود (هعی سنگاپور...) و کسری می گفت که خوش نمی گذره، مسئولین (مرسی پیمان) همت فراوان کردن و به هممون خیلی خوش گذشت.<br/><br/>برای ما یک سال پر از تجربه های به یاد موندنی بود. برای شاززز هم خب... به نظر میاد که شاززز امسال دستاورد های جدیدی داشته. به عنوان مثال می تونم به <a href="https://t.me/ShaazzzProblemBot">بات تلگرام شاززز</a>، <a href="https://gtoi.shaazzz.ir/">gtoi</a>، <a href="https://codeforces.com/group/W2YvE0cOoh/blog">کانتست میکر</a> (کانتست های روزانه توی گروه سی اف شاززز) ، <a href="https://mavak.shaazzz.ir/">ماواک</a> و ... اشاره کنم. جا داره از حمیدرضا کلباسی و میکاییل قربانی هم تشکر کنیم که هم سال خودشون هم سال ما خیلی خیلی به شاززز کمک کردن‌ (تعداد زیادی آدم های دیگه هم بودن که نمی تونم یکی یکی اسم ببرم. ببخشید!)<br/><br/>در این بین دو تا کانتست عملی، یک مرحله ۱ تستی و مرحله ۲ تشریحی هم برگزار کردیم. یک سری کار های جانبی دیگه هم کردیم. مثلا برنامه سوال شب رو موفق شدیم یک هفته ادامه بدیم. آرشیو سوالات همه این ها رو می تونید توی سایت ببینید.<br/><br/>وقتی ما فعالیتمون رو توی شاززز شروع کردیم کلی انگیزه داشتیم. سوالات تمام امتحان هایی که برگزار می کردیم رو خودمون طرح می کردیم و خلاصه اینکه خیلی فعال بودیم. اما بعد از یک مدتی دیدیم که به اندازه ای که انتظار داریم از کار هامون استقبال نمیشه و خب این باعث شد که انگیزه و فعالیتمون کم بشه. می خوام این رو بگم که اگه شما می خواین شاززز با قدرت به مسیر خودش ادامه بده بیاید همه با هم همت کنیم و شاززز رو به همه جهانیان بشناسونیم. هر چقدر آدم های بیشتری از کار های شاززز استفاده کنن بچه هایی که اون پشت دارن برای شاززز کار می کنن هم بیشتر انرژی می گیرن! همچنین توی این کامنت ها از طلا های جدید امسال بخواید که بیشتر کانتست بذارن و فعال باشن(هر چه دلت تنگتون می خواد بگین خلاصه).<br/><br/>به طور خاص من آدمی بودم که توی مسیر المپیادم از شاززز استفاده فراوان بردم و یک احساس مسئولیتی برای بهتر کردن شاززز داشتم. من شدیدا دوست دارم که این سیکل (کسایی که شاززز بهشون کمک کرده به شاززز کمک کنن) حفظ بشه تا هم شاززز هم المپیاد کامپیوتری ها روز به روز قوی تر بشن. <br/><br/>قدیمی ها میرن و جدید ها میان. در این بین چیزی که می مونه شاززز هست! نوبت ما هم تموم شد.<br/><br/>خداحافظ :))<br/><br/>نویسنده :‌ شایان پردیس</p>
</div>
