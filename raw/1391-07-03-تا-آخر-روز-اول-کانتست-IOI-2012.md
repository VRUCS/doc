---
blog:
    author: شااززز منگولیا
    date: [1391, 7, 3, 20, 31]
---
# تا آخر روز اول کانتست IOI ۲۰۱۲

<div class="cnt">
<p>سلام دوباره!</p>
<p>پست قبلی تا شب ۵‌شنبه بود. ما همون شب رسیدیم میلان، رفتیم یه هتل نزدیک ایستگاه مرکزی شهر اسمش Michelangelo بود. روز بعد رفتیم کمی بخش‌های قدیمی شهر رو دیدیم. یعنی یه جایی بود که یه بازار خیلی بامزه و فکر کنم قدیمی داشت به کلیسای قدیمی هم کنارش بود. اون رو دیدیم. میلان زیاد چیز جدیدی واسه ما نداره. به جز معماری خونه‌های قدیمیش و بخش‌های قدیمیش که فکر کنم توی بخش‌های دیگه‌ی اروپا هم مشابهش زیاد پیدا شه. در کل هم بیشتر فعالیت‌های این شهر در زمینه‌ی لباس و فعالیت‌های تجاریه. واسه همین شاید چیزی جز یه عالمه مغازه لباس و رستوران سرگرمتون نکنه. با این نرخ یورو هم هروقت می‌خواستیم چیزی بخریم تا تبدیلش می‌کردیم به تومن اشکمون در می‌اومد. اشکامون رو پاک می‌کردیم، کظم غیظ می‌کردیم و به راهمون ادامه می‌دادیم. شنبه یه خیابون طولانی رو زیر پا گذاشتیم پر مغازه لباس فروشی و کافه-بار-رستوران و هیچی جز این پیدا نمی‌شد! عصر شنبه هم رفتیم Play Center نزدیک میلان. یه چیزی شبیه تیراژه‌ی خودمون بود. سینما، شهربازی سرپوشیده، فروشگاه و رستوران بود. بیشتر بچه‌گونه بود ولی ما هم همچین بزرگ نبودیم انگار! خوش گذشت. =)</p>
<p>یک‌شنبه صبح وسایل رو جمع کردیم و رفتیم فرودگاه میلان. اونجا اتوبوس‌های Garda Village، محل اقامت شرکت کننده‌ها، آماده بودن. سوار شدیم. من دیگه از اینجا تا Garda Village رو نمی‌دونم چی شد. خواب بودم. اونجا هم با راهنما مون رفتیم کیف و تیشرت گرفتیم. اتاق‌هامونم گرفتیم. محیط اینجا شبیه این مجموعه ویلایی‌های لب ساحل هست که تو گیلان هم پیدا می‌شه. آب و هواش هم دقیقا همون طوریه. تقریبا انواع ورزش‌ها هم اینجا قابل انجام هست.</p>
<p>دیروز، دوشنبه، مراسم افتتاحیه بود که چیز خاصی نداشت. من کلش رو خوابیدم. عصرش هم کانتست تمرینی بود که سوالاش رو از قبل داده بودن و برای تست کردن محیط مسابقه بود. اون رو دادیم. من هم احساس کردم این دو هفته قبل IOI‌ که کد نزدم همه‌چی یادم رفته! خوشبختانه کم کم یادم اومد!</p>
<p>امروز هم روز اول مسابقات بود. یکی از چیز‌های جالب این بود که به هیچ وجه استرس نداشتیم. شب ساعت ۱۰ – ۱۱ افتادیم خوابیدیم و صبح ۶:۳۰ بیدار شدیم. توی اتوبوس هم تا محل برگذاری مسابقات خوابیدم من. کلن هیچ حسی نداشتیم نسبت به مسابقه. علیرضا می‌گفت شب مرحله ۱ آدم خوابش نمی‌برد بعد الان اصن یادمون نیست IOI‌ داریم! آزمون با نیم ساعت تاخیر شروع شد ساعت ۹:۳۰ و ساعت و ۴۵ دقیقه زمانش بود. سه تا سوال داشت که ترجمه فارسیشون روی سایت هست الان. سوالا اونقدر‌ها سخت نبودن. تقریبا مثل سال پیش بود سطحش. من که سوال اول رو زدم ۸۵ نمره و سوال دوم رو کامل و سوال سوم رو ۱۲ نمره. انگار که سوال سوم آسون ترین سوال بوده که خیلی‌ها گرفته بودنش. زیاد از این نمره تخیلی‌م راضی نیستم! آخه سوال سه رو تقریبا نفهمیدم هیچی ازش. سعید هم آزمون رو خیلی خوب داد! نتایج امروز رو اینجا زده<a href="http://carp.di.unipi.it">http://carp.di.unipi.it</a>. در حین آزمون هم این صفحه همزمان با ارسال ما آپدیت می‌شه.</p>
<p>آزمون بعدی پسفردا هست. به نتیجه‌ی یه روز به هیچ وجه نمی‌شه نگاه کرد و همه چی به روز دوم بستگی داره. به‌هرحال امیدوارم نتیجه قابل قبولی بگیریم! منم همینطوری ادامه بدم نقره ۱ می‌شم کلی حال می‌ده (۲۷ تا طلا می‌دن)!‌ =)</p>
<p>خداحافظ، شبتون خوش! هرچی دوست داشتید بخورید. D:</p>
<div><br/></div>
<p></p>
<div class="postDesc">نوشته شده توسط سید حامد ولی‌زاده(سابق) در سه شنبه ۴ مهر۱۳۹۱ و ساعت 23:58 
	 |</div>
</div>
