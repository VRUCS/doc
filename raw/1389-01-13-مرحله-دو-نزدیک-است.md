---
blog:
    author: شااززز منگولیا
    date: [1389, 1, 13, 8, 17]
---
# مرحله دو نزدیک است ...!

<div class="cnt">
سلام بچه ها! خوبین؟ خوش می گذره؟!<p>اول از همه ، یه خواهش داشتم و اونم این که حالا که نزدیک مرحله 2 هستش ، سعی کنید نظرات بی ربط به حداقل برسه و نظرات مفید بدین! شما الان به راحتی و بدون صرف هزینه و زمان می تونید از یه سری که قبلا هم مثه شما می خواستن توی مراحل مختلف المپیاد شرکت کنن و با تجربه ان ، مشاوره و راهنمایی بگیرین.</p>
<p>من خودم به عنوان یه خواننده که میومدم و نظرات رو می خوندم ، از روندی که اخیرا داشته راضی نیستم. کمیت نظرات بالا رفته ولی کیفیت به شدت پایین اومده.</p>
<p>( اگه هم واسه ی تفریح و تغییر حال و هوا یه چیزی می گین ، لطفا به کسی توهین نکنین )</p>
<p>اگه سوالی داشتین یا کمکی خواستین ، حتما توی نظرات مطرح کنید. اگه تازه به خوانندگان شاززز پیوستین! ، باید بگم که جوابتون رو توی همون نظرات بعد از حداکثر یک یا دو روز خواهید گرفت!</p>
<p>اما بریم سراغ اصل مطلب:</p>
<p>مطالبی که توی این پست می خوام بگم مربوط می شه به هفته های نزدیک مرحله 2 و خود جلسه مرحله 2. </p>
<p><strong>برای این روزها پیشنهاد من اینه که این کارها رو انجام بدین:</strong></p>
<p><em><strong>سال اولی ها</strong></em>: بهتره که مرحله 2 های سالهای پیش رو<strong>ندین</strong>و بذارین واسه ی سال دیگه. البته می تونید مرحله 2 های دوره های قبل از 10 رو بدین. چون سوال مرحله 2 هر چه جدیدتر باشه به سبک کنونی هم نزدیک تره. پس بهتره سوال جدیدا باشه واسه سال دیگه. از همون منابع سوالی که تو پستهای قبلی گفتیم سوال حل کنید و جوابش رو کامل و دقیق توی یه کاغذ بنویسید ( به طوری که کسی که آشنا باشه با این مباحث و جواب شما رو بخونه ، راه حلتون رو بفهمه ). این کار خیلی به نوشتنتون کمک می کنه.</p>
<p><em><strong>سال دومی و سومی ها</strong></em>: شما دیگه باید کم کم برین توی جو امتحان ، واسه همین مرحله 2 ها رو به صورت امتحان از خودتون بگیرین. یعنی 5 ساعت وقت بذارین و سوالها رو حل کنید و توی کاغذ جوابها رو بنویسید. اگه چند نفرین توی مدرسه که می خواین مرحله 2 بدین ، می تونید با هم دیگه امتحان بدین و بعد از امتحان هم جوابهای هم دیگه رو بخونین و تصحیح کنید. طوری برنامه ریزی کنین که حتما چند دوره اخیر رو بدین.</p>
<p><strong>اما در مورد سر جلسه : </strong></p>
<p>اول از همه تغذیه مناسب ( نوشیدنی +<u>شکلات</u>) با خودتون سر جلسه ببرین!</p>
<p>بعد مهمترین چیز اینه کهاسترس نداشته باشین!آخه اصلا استرس واسه ی چی؟ شما تلاشتون رو تا حدی کردین و الان باید در بهترین وضعیت باشین تا بتونید بیشترین راندمان رو داشته باشین.</p>
<p>اگه قبول شدین که خب ، خیلی هم خوب! اگه هم نشدین بازم مشکلی پیش نمیاد. از بین 1000 نفر 30 تا رو می خوان. 970 نفر دیگه قبول نمی شن ، شما هم ممکنه یکی از اونا باشین. بالاخره یا قسمت نبوده یا این که اصلا تواناییش رو نداشتین. هوش و استعداد هیچ کسی دست خودش نیست. پس نه هوش بالا نازیدن و فخر فروختن داره نه هوش و استعداد متوسط یا کم باید باعث سر افکندگی کسی بشه. مهم تلاشتونه ، چون تلاش کردن دست خودتونه. خیلیا هستن که خیلی می خونن یا کلاس میرن ولی حتی مرحله 1 هم قبول نمی شن. به نظر من ارزش کار اونا از کسی که بدون اینکه خیلی زحمتی به خودش بده و فقط با استفاده از هوش خدادادیش اومده طلا شده خیلی بیشتره.( که توی المپیاد کامپیوتر هم کم نیستن چنین افرادی )</p>
<p>به قول یکی که می گفت : "مهم تلاشه ، نه طلاش!"</p>
<p>شما که پا توی این راه گذاشتین (!) باید بدونین که این شکست و پیروزیا توی مراحل مختلف المپیاد هست.یکی ممکنه مرحله 1 قبول نشه ، یا اینکه همه مراحل رو طی کنه و طلا بشه ولی بعد تیم نشه! (مثه منو حسام!) </p>
<p>این همه گفتم که شما استرس نداشته باشین!!</p>
<p>سر جلسه هم سعی نکنید متوجه بشین که مثلا دوستاتون چندتا حل کردن و از این حرفا. ( سال ما بچه ها هی سر جلسه از هم می پرسیدن چند تا حل کردی؟! )</p>
<p>هستن کسایی هم که فک کنن همه سوالا رو حل کردن ولی 10درصد نمره رو هم نگیرن! چون فقط خودشون فک می کنن سوال رو حل کردن و راهشون اشتباهه. اون موقع شما که مثلا 2 تا سوال حل کردین و 50درصد نمره رو می گیرن ، فک می کنین که وای ، چقدر دوستتون بهتر امتحان داده. ولی بعد که نتایج اومد مشخص می شه. ( همه اینا که میگم مورد هاش رو دیدم و بر اساس تجربه ام می گم ، داستان نیست که بگم ممکنه این طور بشه، واقعا این مسائل و شبیهش اتفاق افتاده )</p>
<p><strong>در مورد نوشتن جواب سوالها :</strong></p>
<p>جواب سوال رو هم به این صورت بنویسین که اول یه مختصر کلی از راه حلتون بدین. یعنی بگین کلا می خواین چی کار بکنین! دوما اینکه اگر می خواین از قضیه ای استفاده کنین ، اثباتش کنید.شما فقط می تونید از اصول و بدیهیات استفاده کنید و بقیه چیزا باید جدا گانه اثبات بشن.( برای آشنا شدن با نوشتن راه حل ، خوبه که راه حلهای سوالهای کتاب الفبا رو بخونین یا کتاب هایی که جوابهای مرحله 2 رو دارن ) قضایایی که می نویسید رو شماره دار کنین ، مثلا بگین لم1 : فلان چیز1 - اثبات فلان چیز1 و همین طور الی آخر! و وقتی توی راه حل می خواین از اون قضیه یا مطلبی که در مورد سوال اثبات کردین استفاده کنید ، به راحتی می گید "بر اساس لم 1".</p>
<p>(لم فارسی! شده ی Lemma است )</p>
<p>اگه از گراف برای حل سوالی استفاده می کنین ، به اختصار اصطلاحاتی که استفاده می کنین یه توضیح کوچیک بدین. ( مثلا بگین راس یعنی همون شهری که توی صورت سوال گفته و  یال یعنی جاده ها، یا مثلا مسیر یعنی یه دنباله از رئوس غیر تکراری که بین هر دو تای مجاور یال باشه و ... )</p>
<p>و بعد از این کارها راه حل رو به صورت کامل بنویسید.</p>
<p>همین دیگه! کلا می گن که طوری راه حل رو بنویسید که اگه کسی راه حل رو نمی دونه ، وقتی بخونه بفهمه.</p>
<p>تا همین حد که بدونید بسه ، دیگه نیاز نیست وارد جزئیات تصحیح بشیم. ( البته اگه سوالی داشتین ، مطرح کنید ، احتمالا آقای نیکزاد و بقیه دوستان قدیمی تر! که مصحح بودن جوابتون رو می دن ) </p>
<p>در مورد اینکه امسال الگوریتم و اینا هم هست نگران نباشین. قاعدتا باید سوال جوری باشه که نیاز به پیش نیاز خاصی نداشته باشه و با فکر کردن خالی حل بشه.</p>
<p>موفق باشین! D:</p>
<p></p>
</div>
