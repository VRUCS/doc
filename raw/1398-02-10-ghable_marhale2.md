---
blog:
    author: طلاهای دوره ۲۸
    date: [1398, 2, 10, 12, 23]
---
# قبل مرحله ۲

<div class="cnt">
<p>خب سلاام! خوبین؟</p>
<p><br/></p>
<p>حس میکنم که این دو روز باید تایم مهمی برای المپیادیا باشه و خب روحیه خوب داشتن، یه چیزیه که حداقل من فک میکنم خیلی مهمه تو المپیاد کامپیوتر و اساتید دوره هم همین رو میگفتن بهمون! روحیه هم بحثش فک نمیکنم خیلی مخصوص به یه گروه خاص باشه! هم کسایی که مثلا تهرانین و معلم و دوست المپیادی زیاد دارن درگیرش ممکنه باشن چون آدمای قوی تر از خودشون رو احتمالا زیاد دیدن، هم آدمایی که معلم کم داشتن یا نداشتن و دوست المپیادی هم همینطور، چون سطح خودشونو سخته بسنجن.</p>
<p><br/></p>
<p>خب من تقریبا آدم موفقی نبودم تو مرحله دو، واقعا لب مرز قبول شدم، ولی خب شاید بتونم یه چیزایی بگم که بدرد بخوره!</p>
<p><br/></p>
<p>اول از اینکه پست های قدیمی شاززز واقعا پست های خفنی هستن بابت روحیه دادن و این حرفا! مثلا <a href="http://shaazzz.ir/1395/02/01/tips-for-taking-exams" target="_blank">این </a>پست خیلی خوبه. یکی از چیزایی که برای من خیلی جالب بود این <a href="https://www.ted.com/talks/kelly_mcgonigal_how_to_make_stress_your_friend?language=en" target="_blank">لینک</a> هستش. الان متاسفانه پست مربوط بهشو پیدا نکردم شما وقت داشتین میتونین یه سرچی بزنین.</p>
<p><br/></p>
<p>دوم اینکه زمان درس خوندن و تلاش برای قوی شدنتون تموم شده الان برای مرحله 2، الان به نظر من نباید دیگه درسی چیزی بخونین، صرفا چیزایی که الان میتونین یا ممکنه بتونین تغییر بدین تو خودتون یکی اعتماد به نفس هستش، یکی روحیه و انگیزه ی خوب داشتن و حال خوب، و یکی هم استراتژی خوب داشتن.</p>
<p><br/></p>
<p>که دو مورد اول رو خودتون میتونین تلاش کنین براش یا بخواین از دوستاتون و استاداتون یا افراد رندم حتی که کمک کنن بهتون، اگه کمکی از من هم بر میومد بهم بگین حتما! اینکه حالتون خوب باشه به نظرم خیلی مهمه، چه قبول بشین چه نشین چند ماه یا سال دیگه که به قضیه نگاه کنین خیلی دید خوشگل تری دارین نسبت به مرحله دو اگه الان حالتون خوب باشه!</p>
<p><br/></p>
<p>مورد سوم که استراتژی خوب داشتن هست برای افراد مختلف فرق میکنه و اگه تا حالا تو آزمونای آزمایشی یه سری چیز رو تست کردین خیلی خوبه میتونین بهترینشو انتخاب کنین، کسایی هم که اینکارو نکردن میتونن از افرادی که با تجربه ترن نظر بخوان تا کمک کنن بهشون.</p>
<p><br/></p>
<p>چیزایی که من حس میکنم باید رعایت کنین ایناست:</p>
<p><br/></p>
<p>تایم خوااب خیلی مهمه فک میکنم، اگه شب دارین این پستو میخونین که واقعا . بگیرین بخوابین، من اینجور موقع ها یکم بیخوابی و اینا میزد به سرم و میتونستم نیم ساعت یه ساعت اینا بیشتر از حد معمول برنامه ریزی کنم برای خواب که کم نخوابم مثلا.</p>
<p><br/></p>
<p>خوراکی و شوکولات خیلیییی مهمه، اینجوریه که ملت ممکنه ازین شوکولات خفنا بیارن و شما دلتون بخواد بعد ناراحت شین که شوکولات ندارین یا خفن نیست شوکولاتتون که این خیلی بده، سعی کنین شما اون آدم شوکولات خفن آورنده هه باشین. آب هم ببرین و هر از چندگاهی مقداری بنوشید چون استرستون را کاهش میده. البته زیادیشم خوب نیست :)</p>
<p><br/></p>
<p>این مورده یکم شخصیه ولی پیشنهاد میکنم چک نکنین  برگتونو بعد آزمون تستی، من خودم هر دو سال فک کنم چک کردم ولی اگه چک نمیکردم حس میکنم ممکن بود نتیجم بهتر شه. چون شما دارین دو تا آزمون مستقل میدین که توش باید مستقل از اون یکی آزمون بهترین خودتون باشین.</p>
<p><br/></p>
<p>برای اینکه رو هر سوال تستی چقد فک کنید و چجوری مطمعن شین از جوابتون و چقد تایم بزارین و چجوری ددلاین بزارین برای تست ها فک کنین قبل آزمون خوبه. حواستون باشه که زمان کم نیارید و روی همه سوالا به اندازه کافی وقت بذارید.</p>
<p><br/></p>
<p>برای آزمون های تشریحی هم خیلی مدیریت وقتتون مهمه، سعی کنین براش برنامه ریزی کنین!</p>
<p><br/></p>
<p>سومین و مهم ترین نکته ای که میشه در مورد این دو روز بهتون گفت اینه که استرس نداشته باشید. آروم آروم آروم. دلیلی برای نگرانی و استرس وجود ندارد. شما تمام تلاشتون را کردید و اگر برگردید به عقب هم دوباره همین مسیر را میایید. وقتی بهترین کاری که می تونستید را انجام دادید چرا می خواهید با اضطرابب، بیخودی خرابش کنید. مطمئن باشید اگر یه دلیل وجود داشته باشه که شما نتونید نتیجه زحماتتون را بگیرید همین استرسه. اصلا به آزمون فکر نکنید و بیخودی برای خودتون بزرگش نکنید. یه آزمون معمولیه مثل بقیه آزمونا. شما درس خواندید و تلاش کردید و الان می خواهید خودتون را یه محکی بزنید. همین و فقط همین. زندگیتونو بکنید و از این دو روزتون لذت ببرید. وسطش یه ازمونی هم بدید.</p>
<p>باز با تموم این حرفا می دونم که هم قبل از آزمون استرس دارید و هم وقتی آزمون شروع میشه و هم وقتی تموم میشه. بالاخره کاریش نمیشه کرد. این استرس را هر چه قدر هم کنترل کنید تا یه حدیش واقعا اجتناب ناپذیره. در این مواقع فقط یک توصیه میشه کرد و اونم اینه که به خدا توکل کنید. مطمئن باشید که هیچ کس جز خدا نمی تونه ارامتون کنه و بهتون ارامش بده و واقعا هم اگر کمک بخواهید ازش و به یادش باشید حتما اروم تر میشید و ازمون بهتری میدید. اگر دوست داشتید گوش دادن به قران هم ادمو اروم می کنه :)))</p>
<p><br/></p>
<p>وقتی رفتید سر آزمون اگر سوالا سخت بود هول نشید. بدونید وقتی یه سوال سخته برای همه سخته و نه فقط برای شما. البته جا داره بگم که اگر سوالا براتون راحت بود هم مغرور نشید. شما برای گرفتن نتیجه زحماتتون موظفید که برید سر آزمون و بدون توجه به هیچ عامل خارجی، بهترین خودتون را سر آزمون بذارید و مطمئنم که اگر روی همین کار تمرکز کنید، به خوبی انجامش می دید و حسابی می ترکونید. برید و بترکونید. بهترین ها منتظرتونه :))))</p>
<p><br/></p>
<p>نویسنده ها: میکائیل قربانی و امیرمحمد ایمانی</p>
</div>
