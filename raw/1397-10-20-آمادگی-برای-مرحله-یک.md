---
blog:
    author: طلاهای دوره ۲۸
    date: [1397, 10, 20, 11, 31]
---
# آمادگی برای مرحله یک

<div class="cnt">
سلام به همه شازیای دوست داشتنیمون :)<div><br/></div>
<div>خب بچه ها امروز می خواهیم یه ذره در مورد آزمون شبه مرحله یکمون بگیم و بعدش هم در مورد استراتژی های بهتر مرحله یک دادن براتون حرف بزنیم. امیدوارم که حرفامون براتون مفید باشه. منتها قبل از شروع حرفامون می خواهیم یه تشکر ویژه بکنیم از ابوالفضل سلطانی عزیز که به ما در آماده سازی آزمون خیلی کمک کرد. دمش گرم :&gt;</div>
<div><br/></div>
<h2>نکاتی پیرامون آزمون فردا:</h2>
<div>
<p></p>
<ol>
<li>آزمون روز جمعه مورخ ۲۱ / ۱۰ / ۱۳۹۷ به صورت انلاین برگزار می شود و شامل ۲۵ سوال است که شما عزیزان ۳:۳۰ ساعت برای پاسخ دادن به آن ها زمان خواهید داشت. برای راحتی شما عزیزان ساعت شروع آزمون بر عهده خود شما خواهد بود و شما می توانید در هر بازه ۲۱۰ دقیقه ای از جمعه که خواستید توی این آزمون شرکت کنید.</li>
<li>برای شرکت در آزمون به لینک /http://judge.cf:1234 مراجعه کنید و پس از ثبت نام وارد آزمون شوید. دقت کنید که صورت سوالات از ساعت ۱۲ بامداد جمعه بر روی سایت قرار خواهد گرفت.</li>
<li>نام کاربری و رمز خود رو فراموش نکنید. چرا که پاسخ عملکرد شما در روز شنبه (فردای آزمون) در همان جایی که آزمون را شرکت کردید به شما ابلاغ می شود.</li>
<li> برای تشویق نفرات برتر رتبه و نمره ۲۰ نفر اول آزمون روز شنبه در اختیار عموم قرار خواهد گرفت.</li>
<li>این آزمون صرفا برای مهارت سنجی شما عزیزان توسط خودتان آماده شده و جایزه ای هم برای آن در نظر گرفته نشده است. لذا تقلب در آن بی مورد است و به غیر از ضرر هیچ چیزی برای شما نخواهد داشت. </li>
<li>صورت سوالات کاملا واضح نوشته شده است و گزینه ها و پاسخ های آزمون بارها بررسی شده است. لذا از پاسخ به سوالات و ابهامات شما عزیزان در حین آزمون اجتناب خواهد شد. اگر اعتراضی به سوالات دارید پس از آزمون خود, آن را به اطلاع ما برسانید. اعتراضات وارده بررسی و نتیجه آن ها شنبه صبح اعلام خواهد شد.</li>
</ol>
<div>اگر پرسشی در مورد آزمون فردا دارید که جوابش در متن بالا نیست هر چه سریع تر آن را به اطلاع ما برسانید.</div>
<div><br/></div>
<div>حال نکاتی در مورد بهتر آزمون دادن خواهیم گفت که امیدوارم مورد توجه شما دوستان قرار گیرد.</div>
<h2>نکاتی برای بهتر آزمون دادن:</h2>
<p></p>
<p></p>
<ul>
<li>بدون توجه به آزمون های گذشته آزمون خود را بدهید. بدانید اگر سوالات برای شما راحت است برای دیگران نیز راحت است و اگر برای شما سخت است برای دیگران نیز سخت است. پس دلیلی برای استرس و یا غرور وجود ندارد. مهم این است که شما از فکر کردن به مسائل متفرقه اجتناب کنید و با تمام تمرکز به ادامه آزمون خود بپردازید.</li>
<li>وقت خود را مدیریت کنید. اول از همه زمان خود را تقسیم بر تعداد سوالات کنید تا ببینید برای هر سوال به طور میانگین چه قدر زمان دارید. سپس طوری ازمون را پیش ببرید که مطمئن باشید برای هر سوال حل نشده خود می توانید حداقل به اندازه نصف زمان آن سوال بر روی آن وقت بگذارید. متاسفانه خیلی از بچه ها گاهی اوقات بر روی تعدادی مسئله زمان زیادی می گذارند و این باعث می شود که نتوانند بر روی همه مسائل به اندازه لازم وقت بگذارند و این گونه ممکن است تعداد زیادی سوال راحت را از دست بدهند. پس مراقب زمان خود باشید.</li>
<li>بی دقتی هم یکی دیگر از عواملی است که که گریبان گیر بچه ها در حین آزمون می شود و حسرت های زیادی برای آن ها در پی خواهد داشت. رمز بی دقتی نکردن در حفظ آرامش و منظم فکر کردن است. اگر برای حل هر سوال مسیر درستی را در نظر بگیریم و با آرامش به ترتیب مسیر را طی کنیم هیچ بی دقتی در این بین نخواهد شد. اغلب بی دقتی ها در اثر استرس و یا گیج شدن بچه ها در مسائل است.</li>
<li>وقت خود را بر روی راه حل های اشتباه تلف نکنیم. خیلی اوقات المپیادی ها نه تنها در آزمون تستی بلکه در آزمون تشریحی نیز راه حل اشتباهی را برای حل سوال در نظر گرفته و زمان زیادی را بر روی آن تلف می کنند و حتی در آزمون های تستی نمره منفی نیز دریافت می کنند. حال چه کنیم که از این اشتباهات نداشته باشیم؟! باید یاد بگیریم که چراهای درستی برای خود طرح کنیم و پاسخ درستی هم به آن ها بدهیم. خیلی اوقات ما یک سری حالات مسئله را در نظر نگرفته و یا از اثبات یک گزاره به سادگی عبور می کنیم و تو ذهن خود می گوییم اینکه بدیهی است در صورتی که واقعا ممکن است آن گزاره اشتباه باشد. باید به ذهن خود آموزش دهیم که از زوایای مختلف به مسئله نگاه کند و خیلی راحت از کنار گزاره های کوچک که در کنار هم قرار گرفتن آن ها مسئله را حل می کند نگذرد و برای تک تک آن ها اثباتی ارائه دهد. این کار با حل مسئله میسر می شود البته به شرط اینکه در حین حل مسائل تمامی این نکات را در نظر بگیریم. هر چه مسئله ای که حل می کنم سخت تر باشد قطعا میزان پیشرفت ما نیز بیشتر خواهد بود.</li>
<li>در آزمون تستی سرعت عمل بسیار تاثیرگذار است و حفظ آرامش که در نکات قبلی به آن اشاره کردیم دلیلی بر فدا کردن سرعت عمل نخواهد بود. باید یاد بگیریم که وقت خود را بیهوده تلف نکنیم و در عین آرامش مسیر حل مسئله را سریع تر بپیماییم. این کار با حل مسئله زیاد میسر خواهد شد. پس توصیه می شود مرحله یک دوره های قبل را که بهترین نمونه برای مرحله یک واقعی هستند به صورت آزمون از خود بگیرید و پس از آزمون به حل سوالات حل نشده آن بپردازید.</li>
<li>اگر برای حل سوالی هیچ ایده ای نداشتید سعی کنید با مثال های کوچک و یا بررسی تعدادی از حالات مسئله برای خود شهود ایجاد کنید تا بتوانید بهتر به مسئله فکر کنید.</li>
</ul>
<div>اگر دقت کرده باشید مطالب گفته شده در جهت بهبود مرحله یک اصلی شما می باشد. لذا از همین فردا اجرای این نکات را آغاز کنید تا عملکردتان روز به روز بهبود یابد.</div>
<div><br/></div>
<div>امیدوارم هر جا که هستید موفق باشید. خداحافظ :)</div>
<div><br/></div>
<div><br/></div>
<div><b>امیرمحمد ایمانی</b></div>
</div>
</div>
