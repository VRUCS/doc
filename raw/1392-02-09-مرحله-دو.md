---
blog:
    author: شااززز منگولیا
    date: [1392, 2, 9, 15, 10]
---
# مرحله دو

<div class="cnt">
به نام خداوند جان آفرین.<p></p>
<p>سلام بچه ها. خوبین؟ خوشین؟ میدونم کلی استرس مرحله دو دارید. البته طبیعیه ولی سعی کنید که نابود کنید این استرس رو.</p>
<p>نمیخواستم پست بذارم برای مرحله دوم چون تقریبا همه سایتا پست گذاشته بودن ولی خب گفتم شاید یک چیز جدید هم من بگم.</p>
<p>یکی از مهمترین نکات مرحله دو اینه که اگه آزمون برای شما سخته, برای همه سخته. یعنی اگه نمره شما بالا نشده قطعا نمره بقیه هم بالا نشده و اگه کسی ادعایی کنه با احتمال خوبی داره چرت میگه (به خصوص توی نظرات شاززز).</p>
<p>بعد از اینکه آزمون روز یک رو دادین اصلا نا امید نشید و اصلا الکی روحیه نگیرید. سعی کنید که این دو تا آزمونی که میدید براتون دو تا آزمون کاملا مجزا از هم باشه. یعنی انگار اصلا هیچ ربطی به هم ندارن.</p>
<p>همه سوالا رو کامل بخونید. اصلا از هیچ سوالی نگذرید. پارسال یکی از بچه ها که جزو دوستای من بود به خاطر اینکه سوال آخر مرحله دو طولانی بود و حوصله نداشت بخونه قبول نشد. میدونید که سوال آخر قسمت آسون داشته. خود من هم سال دوم, توی نیم ساعت آخر آزمون, با قسمت الف سوال آخر, قبول شدم.</p>
<p>هیچ موقع سر آرمون ناراحت نشید که چرا نمیتونید حل کنید. تقریبا نیم ساعت توی شک آزمون خواهید بود. توی یکی از امتحان های دوره طلای همین امسال, من توی سه ساعت هیچی سوال حل نکردم و توی نیم ساعت 3 تا سوالو با هم حل کردم. پس بازم تاکید میکنم اصلا نا امید نشید.</p>
<p>طوری راه حل ها رو بنویسید که نمره کامل سوال رو بگیرید. یعنی اگه سوال بیست نمره داره اصلا به نمره کمتر از بیست راضی نشید اگه تونسته بودید که سوال رو حل کنید. پس سعی کنید که کامل جواب رو بنویسید.</p>
<p>خوش خط بنویسید راه حل ها رو و تمیز و مرتب. به فکر چشمای مصحح هم باشید که وقتی قراره چهارصد تا برگه رو تصحیح کنه ممکنه اصلا اعصاب بد خط بودن شما رو دیگه نداشته باشه. کاری نکنید کارتون به اعتراض بکشه با خوانا ننوشتن.</p>
<p>سعی کنید هیچ سوالی رو خالی نذارید. به نظر من خیلی کار اشتباهی هست که یک سوال رو خالی بدید.</p>
<p>حتما آب و شکلات با خودتون ببرید که وقتی یکم از آزمون گذشت شکلات رو بخورید و وقتی احساس خستگی کردید آب رو. میگن خیلی خوبه و منم تجربه کردم خوب بودنشو.</p>
<p>توی هیچ لحظه از آزمون دست از تلاش نکشید که پشیمون نشید. خیلی از سوالا یهویی راه حلاش به ذهن میرسه و ایدش میاد.</p>
<p>هر موقع که خیلی احساس استرس کردید و اعصابتون به هم ریخته بود,نفس عمیق خیلی خیلی خوبه. من که خیلی با یک نفس عمیق میتونم تمرکزم رو به دست بیارم.</p>
<p>سعی کنید از وسایل تحریری به اندازه کافی داشته باشید که باعث اعصاب خوردیتون سر آزمون نشه. مثلا یهو خودکارتون تموم نشه که مجبور شین برین دنبال خودکار گرفتن از مراقبا ... :|</p>
<p>الان دیگه همتون هرچی تونستید تلاش کردید. استرس میتونه مضرترین اتفاق باشه براتون. نذارین تلاشتون با استرس که خیلی هم بیخود نابود شه.</p>
<p>بازم تاکید میکنم که بعد از آزمون روز اول نه روحیه بگیرید و نه روحیتون رو از دست بدید. بازم میگم اگه آزمون برای شما سخته برای بقیه هم سخته. </p>
<p>خواب کافی و تغذیه خوب و مناسبی داشته باشید و طوری نباشه که خوابتون بیاد سر آزمون.</p>
<p>امیدوارم که همتون خوب بدید آزمون رو. اگه چیز دیگه ای به ذهنم رسید, پایین همین پست مینویسم.</p>
<p>شاد و خوش و خرم باشید و بدون استرس ... ;)</p>
<p>________________________________________________________________________________________________________</p>
<p>پی نوشت 1: نظرات شاززز تا فردا ساعت دو ظهر بسته خواهد بود و هیچ گونه پاسخ نامه ای روی شاززز قرار نمیگیره.به این نتیجه رسیدیم که پاسخ نامه رو نذاریم تا بعد از آزمون روز دوم. بهتر هستش که شما هم راجع به جواباتون بحث نکنین و به روز اول اصلا فکر نکنید.</p>
<p><br/></p>
</div>
